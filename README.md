<div dir="rtl">

עדכון: הגשנו היום את תאמי היום בעיריית ת"א כדי לקבל סטטוס מוסד מתנדב לטובת הציבור המקנה 67% הנחה בארנונה.  

קיבלנו דרישה להשלמות (מצורף) אותם יש למלא עד יום שני ה-1.4. 
כמו כן שאלו בעל פה האם השתנה משהו לעומת ההגשה של שנה שעברה שנפסלה והתשובה / דיון העלה:

1. המקום לא משמש למגורים (כנראה שזה הפריעה לבקשה של שנה שעברה לפי השאלות שנשאלו, אם יש עדיין מיטה וכו')
2. המקום פתוח לקהל הרחב

כאן יש סתירה בין מה שכתוב במטרות הרשמיות ("פתוח לחברי המקום") של העמותה למה שקורה בפועל ומה שהגשנו לעיריה. 
העיריה דורשת לראות לכל הפחות "נתקבל" על בקשה לשינוי מטרות העמותה.מכיוון שהאמת היא שהמקום אכן פתוח לכולם, let's make it official
פרוצדורלית, יש לעשות זאת באסיפה כללית

לביצוע:
1.  אלון בבקשה תוציא במיידי זימון לאסיפה כללית בגוגל גרופ כדי שיהיה רשמי כמו שעשית פה . 
2. שיחת ועידה -  בה אתם מביעים את הסכמתכם או התנגדותכם לשינוי.
3. יש שתי אפשרויות מוצעות לשינוי:
3.א. שינוי פשוט:
הפעלת מקום עבודה משותף לחברי המקום לקהל הרחב, ללא מטרת רווח, לצרכים טכנולוגיים (האקר ספייס). לקיים מרכז פתוח, שמזמין את הקהילה להתנסות ללמוד וליצור באוריאנטציה טכנולוגית ומאפשר ומעודד הצטרפות של חברים חדשים מכל מגזרי החברה בישראל.

 3.ב. שינוי בהתאמה למה שהוגש לעיריה :
לספק חינוך לעשייה ולאפשר עשיינות, יצירתיות, המצאה ויזמות מבוססת טכנולוגיה ואמנות בקהילה המקומית. לקיים אידיאולוגיה הכוללת את עמודי התווך: עשה, שתף, תן, למד, רכוש כלים, שחק, השתתף, תמוך, שנה - התואמת את האידאולוגיה של התנועה העולמית של מייקרספייסים והאקרספייסים. בהתאם, המוסד יפעל ללא מטרות רווח, ללא מקבלי שכר ויפעל לקידום צדק חברתי, ושוויון הזדמנויות, העצמה ואפשור עשייה וחינוך לעשיה לכל דורש. המוסד יתן מענה לעשיינות באמצעות פתיחת מקום פיזי, פתוח לציבור הרחב, המקנה תחושה של ביטחון לעשות או להשתתף בעשייה במקום בטוח לכל נפש סקרנית בקהילה, לרבות אוכלוסיות מוחלשות כגון מהגרים ונוער בסיכון, וללא מחויבות בתשלום או התחייבות כלכלית. מטרה נוספת היא משיכת מייקרים,אמנים, אוּמנים,  יזמים ופעילים חברתיים למקום, הן מהקהילה המקומית והן מהזירה הבינלאומית בכדי ליצור פעילויות התואמות את רוח המקום ולהוות מרכז ידע בתחומי העשיה. ברוח זו יתבצעו במקום באופן תדיר פעילויות בתחומים של טכנולוגיה, מדע, אומנות, סביבה וחשיבה לקהל הרחב: הדרכות, שיעורים, הרצאות, סדנאות, ליווי אישי - ולרבות לנוער בסיכון.כמו כן המוסד יאפשר ויעודד העצמה בתחומים של תכנות, מחשוב,ותקשורת על מנת לגשר על פערים בחברה בתחומי התקשורת וכן עידוד תחבורה בת קיימא, אישית ומקיימת (אופניים) לשימור הסביבה התואמים את מטרה 9 של תוכנית הפיתוח של האו"ם לערים - תעשייה, תשתיות וחדשנות במרחב העירוני, וכן את האמנה הבינלאומית של ארגון ICLEI, להפחתת זיהום  ולהגנת אקלים. 

כך או כך אמלא את השינוי בטופס לרשות התאגידים ש"העמותה סבורה כי מדובר במטרה קרובה" . 
לעיונכם זו הפרוצדורה https://www.gov.il/he/service/association_goals_change

4. בהנחה שתאשרו, זימנתי כבר תור ליום ראשון 31.03 ב-08:30 בבוקר ברשות התאגידים במטרה לקבל את החותמת "נתקבל"
(אשמח אם מישהו מכם יוכל להגיע איתי במידה ויבקשו הגשה ע"י חבר רישמי בעמותה)


יש עוד כל מני טפסים שעובדים עליהם במקביל בשביל הגשה מושלמת עד ה1.4.
בברכה, 
יונתן
